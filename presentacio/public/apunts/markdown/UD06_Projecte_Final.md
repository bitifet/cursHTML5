
UD06 - Projecte Final
=====================

__NAV_LINK__[(⇧ Planificacio)](./Planificacio.html)


Projecte Final
==============

Dedicarem la darrera sessió del curs a realitzar un projecte en el que podreu
aplicar els coneixements adquirits al llarg del curs.

L'objectíu del projecte és avaluar l'assimilació dels coneixements adquirits
durant el curs.

Donat que aquests son molts, que el temps que tenim és limitat i les condicions
tècniques en que hem hagut d'impartir el curs, els exercicis realitzats a
classe seran opcionals.

Els que els hagueu pogut acabar els podeu entregar junt amb el projecte i seran
avaluats com si fóssin part integrant d'ell.

Així, si en el projecte descuidau algun dels punts avaluables o simplement en
algun exercici heu demostrat un millor aprofitament que al projecte, es tindràn
en compte aquests en el seu lloc a l'hora d'avaluar aquest concepte. Sempre i
quan no es tracti d'errors greus com pugui ser ometre el DTD o errors
estructurals importants.


Proposta
--------

La temàtica del projecte final és lliure: Podeu fer el que vulgueu sempre i
quan apliqueu els coneixements que heu après durant el curs.

Si no sabeu què fer, i donat que vam començar el curs fent un *Currículum* en
html, podriem acabar-lo fent un *Portfolio* personal complet.

No cal que sigui real: ens podem inventar els continguts. O també podem fer-lo
sobre els coneixements i/o experiència que hem adquirit sobre HTML5 durant tot
el curs.

>
:pushpin: Si ho necessitau, per als continguts podem fer servir texts tipus
*Lorem Ipsum*.
>
![](__FIGURES_PATH__/lorem_ipsum.png)
>


Avaluació
---------

A l'hora d'avaluar el projecte es tindran en compte els aspectes que es
relacionen seguidament.

Cadascun d'aquests conceptes valdrà dos punts. De manera que un "1" s'entendrà
com un nivell d'assimilació suficient i un "2", excel·lent.

La nota final serà la suma dels punts obtinguts per a cadascun d'aquests
conceptes.


### Compleció

Que totes les parts essencials del document HTML estiguin presents i al seu
lloc.

  * Revisau l'apartat "Estructura del Document" a la UD01.
  * No oblideu especificar:
    - El tag `<title>`
    - El *charset* (i que aquest coincideixi amb la codificació de caràcters
      real del contingut).
    - El *viewport* si el vostre disseny té en compte la visualització en
      pantalles petites.

### Correcció del HTML

  * Que el codi font original estigui corrèctament estructurat i sagnat.
    - Aquells que faceu servir *pug* lògicament no s'avaluarà el HTML generat
      sino el pug original que, com sabeu, per força ha d'estar correctament
      sagnat.
  * Que no hi hagi errors de sintaxi greus.
  * Etcètera.


### Correcció del CSS

  * Correcta estructura i sagnat del codi.
  * Correcte ús de la *Cascada*. Especialment de l'especificitat.
  * Modularització: Que el CSS de cada component difícilment pugui afectar de
    forma accidental a altres components.
  * L'ús del modificador *!important* restarà punts, tret que estigui
    justificat (posau comentaris si us cal), cas en que podria arribar a
    sumar-ne.


### Maquetació

  * El disseny de la pàgina és lliure, però ha de ser acord a l'objectiu del
    projecte escollit.
  * Podeu fer servir *CSS Grid* o *Flexbox* (o els dos si us cal, però amb un
    és suficient).
  * S'ha de poder utilitzar tant en dispositius mòbils com en pantalles grans.


### Disseny

  * Combinació de colors, fons, gradients, ombres... (el que sigui apropiat en
    cada cas: no cal fer un disseny *barroc* per demostrar que sabem fer servir
    totes les propietats).

  * Distribució correcta de l'espaï (paddings, marges, etc...)

>
:pushpin: Donades les dificultats tècniques que patim, molts de vosaltres no
podreu descarregar-vos cap imatge per a incloure al vostres dissenys. 
>
Recordau però que un bon recurs per als fons pot ser fer servir un gradient. A
les referències us deixo un parell d'utilitats en línia per confeccionar-los.
>
Per altra banda, per als que vulguin completar el disseny amb icones (i també
com a curiositat), us deixo a les referències una interessant web on podeu
trobar com construïr-ne moltes de les més comunes fent servir només CSS.
>


### Impressió

  * Com queda el document en imprimir-lo (o mostrar la previsualització
    d'impressió).

  * Que el contingut i maquetació sigui adeqüat:
    - Que no apareixin menús de navegació o altres elements inútils en una
      versió impresa.
    - Que l'espaï que aquests ocupaven en pantalla no quedi "reservat" i sigui
      aprofitat per la resta de contingut.
    - O, alternativament, que aquests continguts es recoloquin en forma d'índex
      de continguts al lloc adient.


Entrega
-------

Per entregar el projecte podeu fer-ho empaquetant els fitxers necessaris en un
format conegut com .zip, .tgz o .rar.

>
:pushpin: Aquells que hageu fet servir un projecte *Express*, podeu empaquetar
una còpia del mateix eliminant prèviament el directori *node_modules* del
mateix, per tal que el fitxer quedi més petit (**no elimineu el de l'original**
que, com sabeu, a les màquines virtuals no el podrem tornar a generar).
>


Referències
-----------

  * Lorem Ipsum: [https://loremipsum.io](https://loremipsum.io)
  * Utilitats per generar gradients:
    - [https://goo.gl/zx5TW5](https://goo.gl/zx5TW5)
    - [https://uigradients.com](https://uigradients.com)
  * Icones CSS: [https://cssicon.space](https://cssicon.space)


